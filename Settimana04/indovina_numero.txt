ESERCIZI PROPOSTI: INDOVINA IL NUMERO

Esercizio 1)

Scrivere un programma Python in cui il computer "pensa" ad un numero intero compreso
tra 1 e 100, e l'utente deve indovinare il numero pensato.
L'utente può inserire uno o più tentativi. Per ciascun tentativo (numero intero tra 1 e 100),
il computer può rispondere:
- troppo basso
- troppo alto
- indovinato.
Nel caso in cui il numero sia stato indovinato, il computer stampa anche il numero di tentativi
impiegati dall'utente.

Opzionale: limitare il gioco ad un numero massimo di tentativi (ad esempio 10).

Opzionale: se l'utente inserisce "abbandono", il programma mostrerà il
numero pensato e terminerà l'esecuzione.

Esercizio 2)

Scrivere un programma Python in cui l'utente pensa ad un numero intero compreso
tra 1 e 100, ed il computer deve indovinare il numero pensato.
Ad ogni iterazione, il computer proporrà un tentativo. L'utente potrà rispondere:
- troppo basso
- troppo alto
- indovinato.
(NOTA: per comodità dell'utente, questi messaggi possono essere abbreviati in
basso/alto/indovinato oppure b/a/i)
A seguito della risposta dell'utente, il computer aggiornerà le proprie predizioni
e farà un tentativo successivo.
L'algoritmo sviluppato dovrà garantire di trovare la soluzione entro 7 tentativi (o
meno), qualsiasi sia il numero pensato.
(NOTA: si ipotizzi che l'utente fornisca risposte SEMPRE veritiere)

